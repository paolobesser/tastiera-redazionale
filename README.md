# tastiera-redazionale
Layout di tastiera italiano alternativo per esigenze scribacchine (e non solo)
------------------------------------------------------------------------------

Ci sono caratteri che noi giornalisti impariamo a odiare. Questi caratteri sono le maiuscole accentate, le parentesi graffe, i simboli di copyright, l'elevazione al quadrato e tanti altri ancora. Tutti caratteri che noi dobbiamo usare prima o poi nei nostri articoli e che chiunque, in ogni caso, sarebbe tenuto a usare se intende rispettare le regole della nostra lingua. Un vero peccato, però, che i suddetti caratteri non siano facilmente raggiungibili con la tastiera italiana. Word e gli altri editor di testo consentono spesso di aggiungere i caratteri speciali con un'opzione apposita... ma ammettiamolo, al di fuori di questi programmi è veramente una seccatura cercare di ricordare le combinazioni numeriche necesarie col tasto Alt (anzi, diciamo che in pochi sanno che - per esempio - tenendo premuto Alt e componendo 189 col tastierino numerico, appare il simbolo dell'eurocent ¢). Per cui ho pensato di risolvere il problema alla radice: proponendo una tastiera italiana estesa da installare su Windows.

Perché l'ho chiamata "Tastiera Redazionale"? Beh, perché è il primo nome che mi è venuto in mente. Per l'utilizzo, per cortesia, leggete il file in formato PDF incluso nella cartella di installazione. Non sono molto bravo con le procedure di setup, per cui parte del lavoro dovrete per forza farlo voi. Ma tanto è facile e veloce, per cui non c'è pericolo di sbagliare. Ah, c'è una cosa che farà certamente piacere agli utenti di Photoshop® e di Excel®: il tasto con il punto del tastierino numerico, una volta installata la Tastiera Redazionale, produrrà una virgola. Non c'è infatti niente di più cretino in un tastierino numerico italiano di un separatore decimale straniero (chi preferisce il punto, può andare avanti a usarlo premendo anche il tasto Shift).


Installazione
-------------

Per installare la Tastiera Redazionale è sufficiente scaricare il file tastiera-redazionale14.zip ed estrarre la cartella al suo interno, quindi avviare il programma SETUP.EXE. Sarà lui a stabilire quale versione sia più adatta al vostro sistema. Tastiera Redazionale è compatibile con tutte le versioni successive a Windows Vista (incluso), quindi anche con Windows 10 e con le edizioni Server, a 64 e 32 bit. Una volta terminata la procedura di Setup, Tastiera Redazionale apparirà tra le tastiere disponibili per la lingua italiana: non dovrete fare altro che selezionarla (e magari renderla predefinita).


Ultime novità
-------------

A partire dalla versione 1.4, Tastiera Redazionale si sposta su GitHub per comodità e per maggiore sicurezza. L'ultima versione garantisce una maggiore compatibilità con le edizioni più recenti di Windows, include alcuni caratteri nuovi (come £, π, ecc) ma soprattutto aggiunge una seconda strada per ottenere i simboli maggiore e minore (< e >) sulle tastiere inglesi "adattate" al layout italiano, dove il pulsante normalmente compreso tra lo Shift sinistro e la Z può non essere presente (situazione tipica nelle tastiere meccaniche da gaming).


Licenza
-------

Come sempre, Tastiera Redazionale è freeware. Da GitHub potete anche scaricare il sorgente, compatibile con Microsoft Keyboard Layout Creator, così potete partire dal mio layout per crearvene uno ancora più adatto alle vostre esigenze. Tuttavia, qualora la trovaste molto utile e desideraste ringraziarmi con un (piccolo) contributo economico, accetto volentieri donazioni alla pagina del mio progetto principale, http://www.icarosdesktop.org. Lì c'è un link a PayPal che potete seguire allo scopo.


Caratteri esposti e relative combinazioni:
------------------------------------------

CARATTERE	    SIGNIFICATO   	MODO 1    	MODO 2

À	Maiuscola acc.	Ctrl + Shift + A oppure	Alt Gr. + A

È	Maiuscola acc. grave	Ctrl + Shift + E oppure	Alt Gr. + S

É	Maiuscola acc. acuta	Shift + AltGr + èé  (*) oppure	Alt Gr. + D

Ì	Maiuscola acc.	Ctrl + Shift + I oppure	Alt Gr. + I

Ò	Maiuscola acc.	Ctrl + Shift + O	oppure Alt Gr. + O

Ù	Maiuscola acc.	Ctrl + Shift + U	oppure Alt Gr. + U

®	Marchio registrato	Ctrl + Shift + R	oppure Alt Gr. + R

©	copyright	Ctrl + Shift + C	oppure Alt Gr. + C

«	Virgolette discorsive	Ctrl + Shift + ,;	oppure Alt Gr. + , ;

»	Virgolette discorsive	Ctrl + Shift + .:	oppure Alt Gr. + . :

ª	ordinale	Ctrl + Shift + ° à #	oppure Alt Gr. + L

½	1 mezzo	Ctrl + Shift + 1	oppure Alt Gr. + Q

¹	Alla prima	Alt Gr. + 1

²	quadrato	Ctrl + Shift + 2	oppure Alt Gr. + 2

³	cubo	Ctrl + Shift + 3	oppure Alt Gr. + 3

¼	1 quarto	Ctrl + Shift + 4	oppure Alt Gr. + 4

‰	Per mille	Ctrl + Shift + 5	oppure Alt Gr. + 6

™	Trade mark	Ctrl + Shift + T	oppure Alt Gr. + T

¢	eurocent		Alt Gr. + W

{	Graffa aperta	Ctrl + Shift + 8	oppure Alt Gr. + 8

}	Graffa chiusa	Ctrl + Shift + 9	oppure Alt Gr. + 9

~	Tilde	Ctrl + Shift + \ |	oppure Alt Gr. + \ |

ß	Doppia S tedesca		Alt Gr. + 7

≠	Diverso da		Alt Gr. + 0

`	Accento grave	Ctrl + Shift + ù	oppure Alt Gr. + ù o '?

≥	Maggiore o uguale	Shift + Alt Gr+Z	oppure Shift + AltGr + <>

≤	Minore o uguale	Shift + AltGr+X	oppure AltGr + <>

¥	Yen		Alt Gr. + Y

±	Più/meno		Alt Gr. + -_

µ	Micro		Alt Gr. + M

˅	Freccia in basso		AltGr + ì^

ñ	n con tilde		AltGr + N

Ñ	N maiusc. con tilde		Shift + AltGr + N

¡	Esclamazione invertita		Shift + AltGr + 1

¿	Interrogazione invertita		Shift + AltGr + '?

Á	A maiusc + accento acuto		Shift + AltGr + A

Í	I maiusc + accento acuto		Shift + AltGr + I

Ó	O maiusc + accento acuto		Shift + AltGr + O

Ú	U maiusc + accento acuto		Shift + AltGr + U

Ô	O circumflessa		Shift + AltGr + P

¯	Trattino lungo superiore		Shift + AltGr + -_

´	Accento acuto		AltGr + '?

<	Minore	AltGr + Z 

>	Maggiore	AltGr + X 	

π	Pi Greco		AltGr + P

÷	Divisione tradizionale		AltGr + F

˿	Freccia a sinistra		AltGr + V

˽	Simbolo di spaziatura		AltGr + B
͚
Infinito		AltGr + G

¬	Break (simbolo)		AltGr + H

¶	Ritorno a capo (simbolo)		AltGr + J

¤	Simbolo monetario		Shift + AltGr + ì^

